Aplicația permite utilizatorilor să își creeze un profil personalizat pe baza unor parametri
precum vârsta, greutatea, înălțimea și nivelul de activitate fizică, pentru a calcula necesarul caloric
zilnic și distribuția optimă a macronutrienților. Prin scanarea codurilor de bare, utilizatorii pot
adăuga alimente în jurnalul alimentar, simplificând astfel procesul de înregistrare a alimentației.
Utilizatorii pot vizualiza valorile nutritive ale alimentelor adăugate în jurnalul alimentar, beneficiind
astfel de o perspectivă clară asupra aportului lor nutritiv zilnic.
De asemenea, utilizatorii pot alege dintr-o gamă variată de exerciții organizate pe
principalele grupe musculare, fiecare exercițiu având atașată o animație care ilustrează modul
corect de execuție. Mai mult decât atât, majoritatea aplicațiilor de fitness se limitează la ghidaje
video sau la înregistrarea manuală a progresului. În schimb, această aplicație automatizează
procesul de numărarea al repetărilor folosind camera dispozitivului mobil. Acest lucru asigură o
înregistrare precisă a fiecărei mișcări și a corectitudinii executării acestora, contribuind astfel la
prevenirea accidentărilor.

Calcularea necesarului caloric (Ecuația Mifflin-St. Jeor) 		
pentru bărbați: BMR = 10 × greutatea (kg) + 6.25 × înălțimea (cm) - 5 × vârsta (ani) + 5. 
pentru femei: BMR = 10 × greutatea (kg) + 6.25 × înălțimea (cm) - 5 × vârsta (ani) - 161. 
Scădere în greutate: TDEE = 0.8 x BMR
Menținere: TDEE = BMR
Creșterea în greutate: TDEE = 1.2 x BMR

Calcularea macronutrienților:		
Proteine: 0.8 g/kg pentru sedentari, 1.2 g/kg pentru activi.
Grăsimi: 25% din total caloric (TDEE).
Carbohidrați: Calorii rămase = TDEE - (calorii proteine + calorii grăsimi).

Calcularea caloriilor arse în timpul unei activități fizice:		
Calorii arse = 3.5 × MET × greutatea (kg) × timp(minute) / 200





